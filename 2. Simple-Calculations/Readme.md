# Задание
## Упражнения: Прости пресмятания

### 1. Пресмятане на лице на квадрат

Да се напише **конзолна програма**, която **въвежда цяло число „a“** и **пресмята лицето на квадрат със страна „a“**. 

### 2. От инчове към сантиметри

Да се напише програма, която **чете от конзолата число** (не непременно цяло) и преобразува числото **от инчове в сантиметри**. За целта **умножава инчовете по 2.54** (защото 1 инч = 2.54 сантиметра).

### 3. Поздрав по име

Да се напише програма, която **чете от конзолата име на човек** и отпечатва **“Hello, <name>!”**, където **<name>** е въведеното преди това име.

### 4. Съединяване на текст и числа

Напишете PHP програма, която прочита от конзолата име, фамилия, възраст и град и печата съобщение от следния вид: **“You are ``<firstName> <lastName>``, a ``<age>``-years old person from ``<town>``.”**.

### 5. Лице на трапец

Напишете програма, която чете от конзолата три числа **b1, b2** и **h** и **пресмята лицето на трапец** с основи **b1** и **b2** и височина **h**. **Формулата за лице на трапец е (b1 + b2) * h / 2**.

### 6. Периметър и лице на кръг

Напишете програма, която чете от конзолата **число r** и пресмята и отпечатва **лицето** и **периметъра на кръг** / окръжност с радиус **r**.

Примерен вход и изход:
```
|вход|изход                       |
|----|----------------------------|
|3   |Area = 28.2743338823081	  |
|    |Perimeter = 18.8495559215388|
|----|----------------------------|
|4   |Area = 63.6172512351933	  |
|    |Perimeter = 28.2743338823081|
|----|----------------------------|
```
### 7. Лице на правоъгълник в равнината

**Правоъгълник** е зададен с **координатите** на два от своите срещуположни ъгъла (**x1, y1**) – (**x2, y2**). Да се пресметнат **площта и периметъра му**. **Входът** се чете от конзолата. Числата **x1, y1, x2** и **y2** са дадени по едно наред. **Изходът** се извежда на конзолата и трябва да съдържа два реда с по едно число на всеки от тях – лицето и периметъра.

Примерен вход и изход:

```
|вход  |изход       |
|------|------------|
|60    |1500.00     |
|20    |160.00      |
|10    |            |
|50    |            |
|------|------------|
|30    |2000.00     |
|40    |180.00      |
|70    |            |
|-10   |            |
|------|------------|
|600.25|350449.69   |
|500.75|2402.00     |
|100.50|            |
|-200.5|            |
|------|------------|
```

### 8. Лице на триъгълник

Напишете програма, която чете от конзолата **страна** и **височина** на **триъгълник** и пресмята неговото лице. Използвайте **формулата** за лице на триъгълник: **area = a * h / 2**. Закръглете резултата до **2 знака след десетичната точка** използвайки round(area, 2).

Примерен вход и изход:
```
|вход   |изход                   |
|-------|------------------------|
|20     |Triangle area = 300.00  |
|30     |                        |
|-------|------------------------|
|15     |Triangle area = 262.50  |
|35     |                        |
|-------|------------------------|
|7.75   |Triangle area = 32.74   |
|8.45   |                        |
|-------|------------------------|
|1.23456|Triangle area = 2.82    |
|4.56789|                        |
|-------|------------------------|
```

### 9. Конзолен конвертор: от градуси °C към градуси °F

Напишете програма, която чете **градуси по скалата на Целзий**(°C) и ги преобразува до **градуси по скалата на Фаренхайт**(°F). Потърсете в Интернет подходяща формула, с която да извършите изчисленията. Закръглете резултата до **2 знака след десетичната точка**.

Примерен вход и изход:
```
|вход  |изход |
|------|------|
|25    |77    |
|------|------|
|0     |32    |
|------|------|
|-5.5  |22.1  |
|------|------|
|32.3  |90.14 |
|------|------|
```

### 10.	Конзолен конвертор: от радиани в градуси

Напишете програма, която чете **ъгъл в радиани**(rad) и го преобразува в **градуси**(deg). Потърсете в Интернет подходяща формула. Числото **π** в PHP програми е достъпно чрез **pi()**. Закръглете резултата до най-близкото цяло число използвайки **round()**. 

Примерен вход и изход:
```
|вход  |изход |
|------|------|
|3.1416|180   |
|------|------|
|6.2832|360   |
|------|------|
|0.7854|45    |
|------|------|
|0.5236|30    |
|------|------|
```

### 11.	Конзолен конвертор: USD към BGN

Напишете програма за **конвертиране на щатски долари** (USD) в **български лева** (BGN). ***Закръглете** резултата до **2 цифри** след десетичната запетая. Използвайте фиксиран **курс** между долар и лев: **1 USD = 1.79549 BGN**.

Примерен вход и изход:
```
|вход  |изход       |
|------|------------|
|20    |35.91 BGN   |
|------|------------|
|100   |179.55 BGN  |
|------|------------|
|12.5  |12.5 BGN    |
|------|------------|
```

### 12.	* Конзолен междувалутен конвертор

Напишете програма за **конвертиране на парична сума от една валута в друга**. Трябва да се поддържат следните валути: **BGN, USD, EUR, GBP**. Използвайте следните фиксирани валутни курсове:

```
|Курс  |USD    |EUR    |GBP    |
|------|-------|-------|-------|
|1 BGN |1.79549|1.95583|2.53405|
|------|-------|-------|-------|
```
**Входът e сума за конвертиране + входна валута + изходна валута. Изходът** е едно число – преобразуваната сума по посочените по-горе курсове, закръглен до **2 цифри** след десетичната точка.

Примерен вход и изход:
```
|вход  |изход     |
|------|----------|
|20    |35.91 BGN |
|USD   |          |
|BGN   |          |
|------|----------|
|100   |51.13 EUR |
|BGN   |          |
|EUR   |          |
|------|----------|
|12.5  |9.53  GBP |
|EUR   |          |
|GBP   |          |
|------|----------|
|150.35|138.02 EUR|
|USD   |          |
|EUR   |          |
|------|----------|
```

### 13.	** Пресмятане с дати: 1000 дни на Земята

Напишете програма, която въвежда **рождена дата** във формат **“d-m-Y”** и пресмята датата, на която се навършват **1000 дни** от тази рождена дата и я отпечатва в същия формат.

Примерен вход и изход:
```
|вход      |изход      |
|----------|-----------|
|25-02-1995|20-11-1997 |
|----------|-----------|
|07-11-2003|02-08-2006 |
|----------|-----------|
|30-12-2002|24-09-2005 |
|----------|-----------|
|01-01-2012|26-09-2014 |
|----------|-----------|
|14-06-1980|10-03-1983 |
|----------|-----------|
```

# Изпитни задачи от минали издания на курса

### 15.	* Рожден ден
#### Първа задача от изпита на 17 септември 2017. 

За рождения си ден Любомир получил аквариум с формата на паралелепипед. **Първоначално прочитаме от конзолата на отделни редове размерите му – дължина, широчина и височина в сантиметри.** Трябва да се пресметне колко литра вода ще събира аквариума, ако се знае, че определен процент от вместимостта му е заета от пясък, растения, нагревател и помпа. 
Един литър вода се равнява на един кубичен дециметър/ 1л=1 дм3/. 
**Да се напише програма, която изчислява литрите вода, които са необходими за напълването на аквариума.**
### Вход
От конзолата се четат **4 реда**:
* **Дължина в см – цяло число в интервала [10 … 500];**
* **Широчина в см – цяло число в интервала [10 … 300];**
* **Височина в см – цяло число в интервала [10… 200];**
* **Процент  – реално число в интервала [0.000 … 100.000];**
### Изход
Да се отпечата на конзолата **едно число**:
* **литрите вода, които ще  събира аквариума, форматирани до третия знак след десетичната запетая**.

Примерен вход и изход:
```
|вход  |изход       |
|------|------------|
|85    |248.689     |
|75    |            |
|47    |            |
|17    |            |
|------|------------|
|105   |586.445     |
|77    |            |
|89    |            |
|18.5  |            |
|------|------------|
```

### 16.	* Шивашки цех
#### Първа задача от изпита на 03 септември 2017. 

Шивашки цех приема **поръчки за ушиване на покривки и карета за маси** за заведения. Покривките са правоъгълни, каретата са квадратни, броят им винаги е еднакъв. Покривката трябва да виси с **30 см от всеки ръб на масата**. Страната на каретата е **половината от дължината на масите**. Във всяка поръчка се включва информация за броя и размерите на масите.
**Напишете програма, която пресмята цената на поръчка в долари и в левове**, като квадратен метър плат за правоъгълна покривка струва **7 долара**, а за каре – **9 долара**. Курсът на долара е **1.85 лева**.  
### Вход
Потребителят въвежда **3 числа**, по едно на ред:
* **Брой правоъгълни маси – цяло число в интервала [0..500]**;
* **Дължина на правоъгълните маси в метри – реално число в интервала [0.00...3.00]**;
* **Широчина на правоъгълните маси в метри – реално число в интервала [0.00...3.00]**;
### Изход
Да се отпечатат на конзолата **две числа: цената на изделията в долари и в левове**. 
- "{цена в долари} USD"
- "{цена в левове} BGN"

**Резултатите да се закръглят до два знака след  десетичната запетая**.

Примерен вход и изход:
```
|вход  |изход     |
|------|----------|
|5     |72.85 USD |
|1.00  |134.77 BGN|
|0.50  |          |
|------|----------|
|10    |189.90 USD|
|1.20  |351.32 BGN|
|0.65  |          |
|------|----------|
```

### 17.	* Зала за танци
#### Първа задача от изпита на 23 юли 2017.

Група танцьори си търсят нова зала.  Залата, която са харесали, е **правоъгълна** и има размери: 
**L - дължина и W - ширина (в метри)**. В залата има **квадратен** гардероб със страна - **A** и **правоъгълна** скамейка с площ **10 пъти по-малка** от площта на залата. 
Мястото, което заема един танцьор е **40 см²** и допълнително за свободно движение му трябват  още  **7000см²**. 
Напишете програма, която да изчислява колко танцьори могат да се поберат в залата и да се движат свободно.
Полученият резултат трябва да се **закръгли** до най-близкото **цяло число надолу**. 
### Вход
От конзолата се четат **3 реда**:

* **L – дължина на залата в метри – реално число в интервала  [10.00 … 100.00];**
* **W – ширина на залата в метри – реално число в интервала  [10.00 … 100.00];**
* **А – страна на гардероба в метри – реално число в интервала [2.00… 20.00];**
### Изход
Да се отпечата на конзолата едно цяло число – броя танцьори, които могат да се поберат в свободното пространство на залата, **закръглени до най-близкото цяло число надолу**.

Примерен вход и изход:
```
|вход  |изход     |
|------|----------|
|50    |1592      |
|25    |          |
|2     |          |
|------|----------|
```

### 18.	** Благотворителна кампания
#### Първа задача от изпита на 25 юни 2017. 

В сладкарница се провежда благотворителна кампания за събиране на средства, в която могат да се включат сладкари от цялата страна. **Първоначално прочитаме от конзолата броя на дните, в които тече кампанията и броя на сладкарите, които ще се включат. След това на отделни редове получаваме количеството на тортите, гофретите и палачинките, които ще бъдат приготвени от един сладкар за един ден.** Трябва да се има предвид следния ценоразпис:
* **Торта - 45 лв.**
* **Гофрета - 5.80 лв.**
* **Палачинка – 3.20 лв.**

**1/8 от крайната сума ще бъде използвана за покриване на разходите за продуктите по време на кампанията. Да се напише програма, която изчислява сумата, която е събрана в края на кампанията.**
### Вход
От конзолата се четат **5 реда**:

* **Броят на дните, в които тече кампанията – цяло число в интервала [0 … 365];**
* **Броят на сладкарите – цяло число в интервала [0 … 1000];**
* **Броят на тортите – цяло число в интервала [0… 2000];**
* **Броят на гофретите – цяло число в интервала [0 … 2000];**
* **Броят на палачинките – цяло число в интервала [0 … 2000].**
### Изход
Да се отпечата на конзолата **едно число**:
* **парите, които са събрани, форматирани до втория знак след десетичната запетая.**

Примерен вход и изход:
```
|вход  |изход       |
|------|------------|
|20    |119728.00   |
|8     |            |
|14    |            |
|30    |            |
|16    |            |
|------|------------|
|131   |426175.75   |
|5     |            |
|9     |            |
|33    |            |
|46    |            |
|------|------------|
```

### 19.	* Алкохолна борса

#### Първа задача от изпита на 7 май 2017. 

Пешо решава да направи купон и отива до алкохолната борса за да купи бира, вино, ракия и уиски. **На конзолата се въвежда цената на уискито в лв./л. и количеството на бирата, виното, ракията и уискито, които трябва да закупи. Да се напише програма, която пресмята колко пари са му необходими за да плати сметката,** като знаете, че:
* **цената на ракията е на половина по-ниска от тази на уискито;**
* **цената на виното е с 40% по-ниска от цената на ракията;**
* **цената на бирата е с 80% по-ниска от цената на ракията.**
### Вход
От конзолата се четат **5 реда**:

* **Цена на уискито в лева – реално число в интервала [0.00 … 10000.00];**
* **Количество на бирата в литри – реално число в интервала [0.00 … 10000.00];**
* **Количество на виното в литри – реално число в интервала [0.00 … 10000.00];**
* **Количество на ракията в литри – реално число в интервала [0.00 … 10000.00];**
* **Количество на уискито в литри – реално число в интервала [0.00 … 10000.00].**
### Изход
Да се отпечата на конзолата **едно число**:
* **парите, които са необходими** на Пешо, **форматирани до втория знак след десетичната запетая**.

Примерен вход и изход:
```
|вход  |изход       |
|------|------------|
|50    |315.00      |
|10    |            |
|3.5   |            |
|6.5   |            |
|1     |            |
|------|------------|
|63.44 |560.62      |
|3.57  |            |
|6.35  |            |
|8.15  |            |
|2.5   |            |
|------|------------|
```